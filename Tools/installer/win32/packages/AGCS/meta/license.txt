شرایط مجوز نرم افزار
شرایط مجوز نرم‌افزار یک توافق نامه بین شرکت آدلان پایا که از این پس در این توافق نامه “آدلان پایا” نامیده می شود از یک طرف و خریدار یک یا چند نسخه از نرم‌افزارهای تولید شده توسط آدلان پایا است که از این پس در این توافق نامه “مشتری” نامیده می شود، می باشد که از زمان خرید نرم‌افزار تا زمان استفاده ی از آن توسط مشتری فی مابین طرفین منعقد خواهد بود. خواهشمندیم که آن را تا انتها و با دقت مطالعه فرمایید.
این توافق بر روی کلیه ی نرم‌افزارهای تولید شده توسط آدلان پایا اعمال و همچنین شامل محتوایی می شود که شما در صورت وجود داشتن آن را دریافت خواهید کرد. همچنین این موضوع بر روی تمامی خدمات ارائه شده ی بعد از خرید توسط آدلان پایا مانند موارد زیر اعمال می شود:
•	به روز رسانی ها
•	کامل کننده ها
•	سرویس های اینترنتی
•	سرویس های پشتیبانی
با قبول کردن این توافق نامه، شما کلیه ی شرایط آن را قبول کرده اید. در صورتی که این شرایط را نمی پذیرید، از خرید نرم افزارهای تولید شده توسط آدلان پایا خودداری فرمایید.
حوزه مجوز
نرم‌افزار دارای مجوز خاصی است. این توافق‌نامه فقط به مشتری حقوق خاصی برای استفاده از نرم‌افزار می‌دهد، مگر در صورتی که قانون مناسبی، حقوق بیشتری نسبت به این محدودیت‌ها به مشتری بدهد. مشتری فقط می‌تواند از این نرم‌افزار در مواردی که این توافق نامه به طور مشخص تعیین کرده، استفاده کند. در این راستا مشتری باید با هر محدودیت فنی این نرم‌افزار که به وی اجازه می‌دهد در موارد خاصی از آن استفاده کند، موافقت کند.
مشتری نباید:
•	هرگونه نتایج تست های پایه ای نرم افزار را بدون تائیدیه کتبی شرکت به اشخاص حقیقی یا حقوقی شخص ثالث ارایه دهد.
•	در حوزه ی محدودیت های فنی نرم افزار کار کند.
•	از روش مهندسی معکوس، از کامپایل خارج کردن و یا جدا کردن نرم افزار، به جز در شرایطی که قانون مناسبی حتی با وجود این محدودیت ها اجازه دهد، استفاده کند.
•	قسمتهای غیر رایگان نرم افزارها را برای دیگران پخش کند تا کپی کنند.
•	قسمتهای غیر رایگان نرم افزارها را اجاره، کرایه و یا قرض دهد.
•	قسمتهای غیر رایگان نرم افزارها یا این توافق نامه را به شخص حقیقی یا حقوقی ثالثی انتقال دهد و یا از نرم افزار برای میزبانی سرویس های نرم افزاری تجاری دیگری استفاده کند.
این توافق بر روی کلیه ی نرم‌افزارهای تولید شده توسط آدلان پایا اعمال و همچنین شامل محتوایی می شود که شما در صورت وجود داشتن آن را دریافت خواهید کرد. همچنین این موضوع بر روی تمامی خدمات ارائه شده ی بعد از خرید توسط آدلان پایا مانند موارد زیر اعمال می شود:
•	به روز رسانی ها
•	کامل کننده ها
•	سرویس های اینترنتی
•	سرویس های پشتیبانی
شرایط و قوانین استفاده
•	کلیه حقوق مادی و معنوی نرم افزارها و نشان های تجاری آن برای آدلان پایا محفوظ می باشد. هرگونه استفاده ی غیر مجاز از نام، مطالب، محتویات، مستندات و منابع نرم افزار بدون مجوز کتبی شرکت، مطابق با قانون جرایم رایانه ای غیر مجاز تلقی می گردد و پیگرد قانونی دارد.
•	مجوز استفاده از نرم‌افزار، تنها برای استفاده‌ی یک مشتری و به نام آن می‌باشد که می‌تواند دارای شخصیت حقیقی یا حقوقی باشد. هر گونه کپی برداری و سعی در نفوذ به داده‌های نرم‌افزار، طبق قانون قانون حمایت از حقوق پدیدآورندگان نرم‌افزارهای رایانه‌ای غیر مجاز تلقی گردیده و علاوه بر پیگرد قانونی شرایط پشتیبانی و خدمات پس از فروش نرم‌افزار را لغو خواهد نمود.
•	وظیفه‌ی حفظ و حراست از نرم‌افزار و قفل‌های آن صرفا بر عهده‌ی مشتری خواهد بود و در صورت کپی‌برداری، استفاده غیر مجاز یا شکستن قفل نسخه‌ی تحت مالکیت مشتری، آدلان پایا مشتری را در قبال این امر مسئول می‌داند که طبق قانون حمایت از حقوق پدیدآورندگان نرم‌افزارهای رایانه ای غیر مجاز تلقی می‌گردد و پیگرد قانونی خواهد داشت و بعلاوه شرایط پشتیبانی و خدمات پس از فروش نرم‌افزار را نیز لغو خواهد نمود.
•	آرم ها و مارک های تجاری و خدماتی که در نرم‌افزار به نمایش درآمده، علائم تجاری ثبت شده یا ثبت نشده‌ی آدلان پایا و دیگران می‌باشند. هیچ جزئی از محتوای نرم‌افزار را نمی‌توان تحت عناوین صدور اجازه یا حق ضمنی و تلویحی یا عدم امکان انکار پس از قبول و غیره جهت استفاده از علائم تجاری استفاده شده در نرم‌افزار، بدون اجازه‌ی کتبی صاحبان علائم، تعبیر یا تفسیر کرد. استفاده‌ی شما از علائم تجاری موجود در نرم‌افزار یا هرگونه محتوای دیگر اکیداً ممنوع است، مگر آنچه در این متن مقرر یا تصریح شده باشد.
•	آدلان پایا در نرم‌افزارهای تولید شده امکان ایجاد نام مشتریی و رمز جهت دسترسی مشتریان را فراهم نموده است. در صورت فراموشی رمز ورود به برنامه توسط مشتری، طی درخواست از داخل فرم ورود نرم‌افزار رمز ورود به موبایل مشتری که در هنگام خرید ثبت شده است، ارسال می گردد. لذا مسئولیت حفاظت از داده‌ها، اطلاعات و رمز عبور نرم‌افزارها به عهده مشتری بوده و آدلان پایا مسئولیتی در قبال دسترسی غیر مجاز افراد ثالث به نرم‌افزارهای مشتری را ندارد.
•	مشتری در هنگام خرید می بایست اطلاعات مالک نرم‌افزار (شامل نام و نام خانوادگی، کد ملی، تلفن همراه و ایمیل) را در فرم خرید وارد نماید. در صورتی که اطلاعات وارد شده مربوط به شخص ثالث باشد، انتقال مالکیت نرم‌افزار خریداری شده به مشتری با اطلاعات دیگری پس از خرید امکان پذیر نیست، حتی اگر استفاده کننده‌ی از نرم‌افزار باشد. لذا صحت درج اطلاعات وارده در فرم خرید نرم‌افزار به عهده‌ی مشتری می‌باشد.
•	پس از خرید نرم‌افزار، آدلان پایا در وب سایت خود پنلی را با نام مشتریی و رمز عبور که به صورت اتوماتیک با استفاده از ایمیل و کد ملی وارده ساخته می‌شود، جهت دسترسی‌های بعدی به اطلاعات خرید یا درخواست پشتیبانی در اختیار مشتری قرار خواهد داد. مسئولیت حفاظت از دسترسی به این پنل به عهده‌ی مشتری بوده و مسئولیت مشکلات ناشی از دسترسی غیر مجاز شخص ثالث به آن را می پذیرد.
خدمات پس از فروش
•	کلیه‌ی محصولات ارائه شده توسط آدلان پایا به صورت هزینه‌ی استفاده دوره ای 6 ماه بوده و حق استفاده‌ی از آنها به مشتری اجاره داده می‌شود. مشتری جهت استفاده‌ی مجدد از امکانات نرم‌افزار و ورود اطلاعات به آن می‌بایست هر 6 ماه هزینه‌های مربوطه را طبق اعلام آدلان پایا در آن دوره بپردازد و حق استفاده را تمدید نماید.
•	عدم پرداخت هزینه‌ی دوره اجاره‌ی نرم‌افزارهای موضوع قرارداد باعث قطع ارتباط آدلان پایا با نرم‌افزار خریداری شده بوده و هرگونه مشکل پیش آمده ناشی از آن به عهده‌ی مشتری می‌باشد.
•	آدلان پایا در طول زمان استفاده‌ی قانونی نرم‌افزار توسط مشتری موظف به ارائه‌ی خدمات پشتیبانی به وی یا نماینده‌ی معرفی شده می‌باشد که در حال حاضر ارائه‌ی پشتیبانی فقط از طریق سیستم پشتیبانی موجود در وب سایت آدلان پایا مقدور می باشد و آدلان پایا موظف است حداکثر طی 36 ساعت به درخواست مشتری که از این طریق ارائه شده است، پاسخ دهد. لذا آدلان پایا در قبال درخواستهای پشتیبانی مشتری که از سایر کانال های ارتباطی مانند تلفن، فکس، تماس با ما، ایمیل، شبکه‌های اجتماعی و غیره ارسال می‌گردد، مسئولیتی نداشته و می‌تواند آنها را بی پاسخ بگذارد.
•	آدلان پایا به صورت دوره‌ای بروزرسانی‌هایی را جهت بهبود شرایط استفاده از نرم‌افزارها منتشر می‌نماید و مشتری می‌بایست نسبت به نصب آنها اقدام نماید؛ لذا نرم‌افزارهایی که بروزرسانی‌های ارائه شده بر روی آنها توسط مشتری اعمال نشود، چه در داخل مدت قانونی استفاده و چه خارج از آن مشمول پشتیبانی نخواهند بود.
•	آدلان پایا موظف است همیشه آخرین فایل نصب نرم‌افزارها را بر روی سایت خود در دسترس مشتری قرار دهد و همچنین اطلاعات مربوط به بروزرسانی نرم‌افزارها را از طریق کانال های ارتباطی معرفی شده در وب سایت خود به اطلاع مشتری برساند. لذا با توجه به عدم ارائه ی نسخه‌ی نصبی خریداری شده‌ی اولیه بر روی حامل های ذخیره سازی به مشتری، آدلان پایا مسئولیتی در قبال ارائه ی نسخ پیشین نرم‌افزار به مشتری ندارد.
•	در حال حاضر کلیه ی افراد حقیقی و حقوقی معرفی شده در بخش همکاران فروش فقط دارای مجوز ارائه و فروش نرم‌افزارها می‌باشند و هیچ مجوزی برای ارائه ی خدمات پس از فروش یا پشتیبانی به مشتریان را ندارند مگر اینکه طی تماس آدلان پایا به مشتری معرفی شده باشند. لذا مسئولیت عواقب ناشی از مراجعه ی مشتری به هر کدام از این افراد و دریافت خدمات پشتیبانی از آنها به عهده‌ی مشتری می‌باشد.
قانون مرتبط
•	جمهوری اسلامی ایران: اگر شما این نرم‌افزار را در ایران دریافت کردید، قانون اساسی جمهوری اسلامی ایران تعیین کننده‌ی شرح این توافق نامه است و به ادعاهای قانون گریزی، بدون در نظر گرفتن تضادهای اصول قانون، رسیدگی می‌کند. هرگونه مشکل ایجاد شده بین آدلان پایا و مشتری که ناشی از خرید نرم‌افزار باشد می بایست برای داوری به مراجع قانونی استان خراسان رضوی ارجاع داده شود.
•	خارج از ایران: در صورتی که شما این نرم‌افزار را در کشور دیگری تهیه کنید، همچنان قوانین کشور جمهوری اسلامی ایران بر آن جاری خواهد بود و مراجع قانونی استان خراسان رضوی بعنوان داور در رسیدگی شکایات طرفین ذیصلاح خواهد بود.
بروزرسانی توافق نامه
آدلان پایا می تواند با به روز کردن این توافق نامه در هر زمان بندهای موجود را مورد تجدید نظر قرار دهد یا مواردی را کم یا زیاد کند و موظف است آن را به اطلاع مشتری برساند. مشتری مقید و متعهد به پذیرش تجدید نظرها بوده و لازم است پس از اخذ اطلاع از درج توافق نامه‌ی جدید در سایت، آن را مطالعه نماید تا از شرایط و الزامات جاری و لازم الاجرا در زمان حال مطلع شود.

